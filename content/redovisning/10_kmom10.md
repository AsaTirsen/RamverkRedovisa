---
---
Redovisning kmom10
=========================

### Krav 1, 2, och 3

Alla sidor har en egen controllerklass och alla tabeller har en egen klass som extendar ActiveRecordModel. Jag 
använde active record formulär som jag lade in värden i för att skapa users, frågor, svar, comments och taggar, ungefär så som vi fick göra under kmom06. 
#### Användare:
Man loggar in via login sidan där man får upp ett formulär för inloggning. Där kan man även välja att registrera ny användare eller logga ut. Loggar man ut eller om man inte har loggat in, så avslutas sessionen och då redirectas man automatiskt till inloggningssidan om man försöker titta på frågor eller taggar. Man kan uppdatera sin användare genom att klicka på sin gravatar/namn på sidan man kommer till när man klickar på en användare för att läsa deras inlägg.
All hantering av användare sker med modulen anax/database-active-record.
Gravataren hämtar jag direkt i view-sidan med användarens email.

#### Första-sidan:
På första sidan ser man de senaste frågorna, mest aktiva användare och populäraste taggarna. Det här var klurigt att få ihop eftersom jag inte tyckte att active record modellens metoder riktigt räckte till. Jag prövade på två sätt;
Först använde jag metoder findAllWhere med rätt krångliga select statements som jag fick pilla på riktigt länge. Jag fick plocka ut user id från tabellerna comment, answer och question och göra group by user id innan jag gjorde union, för att få ut de mest aktiva användarna. För att få ut de vanligaste taggarna använde jag min länktabell TagQuestion och plockade ut de taggar som används på flest frågor. För att göra most recent questions körde jag bara db->connect->execute på Question-tabellen med fetchAllClass, och sorterade dom på created som satts med datum.

Om man klickar på en användare i listan över de mest aktiva så blir man redirectad till en sida där man kan se deras inlägg. Där kan man även uppdatera sin profil om man klickar på sin gravatar/namn.
Det blev en del tabeller och jag är rätt nöjd med hur jag planerade tabellerna och länkade ihop dom med foreign keys. I mitt bash script som man kör efter man installerar modulen lade jag in så att alla tabellerna skapas, på så vis undviker man att inga tabeller hittas när man laddar sidan. Observera att efter man har installerat modulen måste man logga in med en användare innan man kan läsa frågor eller titta på taggar.

#### Frågor:
Under länken question (Frågor) finner man alla frågor. Om man klickar på frågan kommer man till en sida där man kan läsa frågan, svaret, se kommentarer, skriva kommentarer och svara på frågan. Jag får ut frågan genom att hitta frågan på question_id, jag hittar sedan alla svar och kommentarer kopplade till frågan med findAllWhere med parametrarna question_id för where och question id som skickas med som parameter för value.

#### Taggar:
Alla taggar är listade under tag (Taggar) och där ser man helt enkelt en lista på taggar. Om man klickar på en tagg, ser man de frågor som har taggen. Jag löste det på ett liknande sätt som för frågor med findAllWhere i TagQuestion tabellen och kunde på så vis hitta de question ids som var kopplade till det aktuella tag id.



#### Om-sidan
Om-sidan beskriver kortfattat projektet och har länkar till repot på GitHub och till Packagist. Det finns en README med badges från Travis och Scrutinizer.
Make Test funkar för mig, men jag har inga tester eftersom det inte var uttryckt i kraven och jag har haft ganska bråttom att få ihop detta.


#### Allmänt
Pandemin, barn och annat gjorde det svårt att hänga med under kursens gång och jag hade tänkt att skjuta på test kursen, för att ta igen ramverk, men eftersom man jobbade med en labbpartner blev det svårt. Därför är det nu i sista röda momangen som jag slutför detta projekt.
Jag hade kunnat göra bättre med mer tid, men tänker att funktionaliteten är på plats, även om det inte är så snyggt. Jag lade lite tid i början på att fundera ut hur jag skulle strukturera min databas, och det är jag glad för, för det blev rätt från början. Själva kodandet gick ok fast jag satt fast länge på SQL-queriesarna för activa användare, senaste frågor och populäraste taggarna. Jag fick göra om modulen några gånger, men fick till det ganska snabbt. Scrutinizer.yml fick jag pilla på lite också, eftersom den inte godkände min GitHub nyckel, men det löste sig när jag la in min composer.lock i modulen. Jag tycker projektet var ganska svårt, kanske hade det varit lättare med lite mindre tidsbrist. Det tog mig ändå 5 dagar med 10-timmars pass för att få ihop detta.

#### Tankar om kursen
En sak jag tycker är lite irriterande, speciellt om man hamnar efter, är att mycket information är spridd i olika forum. Det är kommentarer på Discord, forumtrådar och videos och för mig känns det som att det blir svårt att få överblick över informationen.
Jag har lärt mig väldigt mycket och känner att jag på många sätt har knutit ihop säcken lite bättre vad det gäller ramverk i allmänhet och Anax i synnerhet. Det hade varit lättare att jobba i ett ramverk med mer dokumentation och ett större nätverk där man kan läsa om andra som råkar ut för liknande problem som en själv, i synnerhet för oss som pluggar på distans tror jag. Jsg ger kursen ett betyg 7/10 då jag har förstått mer om ramverk i allmänhet, hur moduler fungerar, lite mer om testning och continuous integration.

