---
---
Redovisning kmom06
=========================

### Hur är din syn på modulen anax/htmlform och det koncept som modulen försöker lösa?
anax/htmlform är en modul skriven i php som kan användas för att skapa formulär i en view. Formulärfälten skapas i en array och värden som ska stoppas in databasen plockas ut från arrayen och in i databasen. Detta gör att man kan bibehålla en objektorienterat design mönster, och skapa instanser av ett databasobjekt. Varje tabell i databasen har ett motsvarande objekt som interagerar med den tabellen. Objektet fyller på databasen med data eller läser från den. Man kanske kan säga att htmlform är tolken som tolkar mellan objekten och databasen.

### Kan du hitta liknande lösningar när du tittar på andra ramverk?
laravelcollective/html har en lösning där varje fält i formuläret anropar klassen Form och sedan hmtl-taggen t.ex. label eller text följt av värdet (i dubbla curly brackets för att undvika xxs attacker). Det blir alltså också ett sätt att skapa ett formulär. Detta kan sedan köras med Eloquent (se nedan) som hämtar värdena och sköter kontakten med databasen.

### Berätta om din syn på Active record och liknande upplägg, ser du fördelar och nackdelar?
Om man vill jobba med objektorienterad programmering, kan det ibland vara svårt att kombinera med SQL databaser som bara kan hantera skalärer som strängar och intar i tabellformat. Då måste programmeraren konvertera objektvärdena till skalära värden innan de lagras i databasen.
Den logiska representationen av objektet måste ges ett format som kan lagras i tabellerna, samtidigt som koden måste få vara objekt orienterad.
Active record är en lösning på problemet då objektet får egenskaper som korresponderar med tabellerna i databasen och CRUD funktioner. Active record är ett design pattern som kan vara till hjälp för det objektorienterade programmeraren att skriva till databasen. En instans av ett objekt knyts till en rad i tabellen. Om ett nytt objekt skapas tex en instans av objektet kund så skapas en ny rad i tabellen. Det finns en wrapper klass med metoder för att skriva till och läsa från databasen. Modell-klassen håller datat från tabellen i en array och returnerar bara de efterfrågade värdena. På detta sätt kan man få till persistence trots olika typ-system som SQL och objektorienterad design, men det bryter mot principen om att en klass bara ska ha ett responsibility.

Det verkar passa bättre för små forms-over-data applikationer som ska utvecklas snabbt av ett fåtal utvecklare. Problem kan uppstå om databasen växer och underhåll under en längre tid allt eftersom som koden utvecklas, och det funkar dåligt i distribuerade system. Dessutom är det svårt att testa om man inte mockar databasen. Det är alltså svårt att testa live.


### När du undersökte andra ramverk, fann du motsvarigheter till Active Record och hur såg de ut?
Laravels Eloquent är ett exempel på Active Record, med ett liknande upplägg - en modell för varje tabell. Däremot Symfonys Doctrine, baserat på design mönstret Data Mapper, upplagt annorlunda - då modellen är frikopplad från databasen.


### Vad tror du om begreppet scaffolding, ser du för- och nackdelar med konceptet?
Scaffolding ger ett snabbt sätt att köra igång med ett slags skelett-kod som bas för ditt projekt. Det ska stödja själva byggprocessen med en basic layout och lite för-definierad kod som programmeraren ofta måste återkomma till eller återskapa. Ett exempel är HTMLForm som är en template för hur man kan bygga ett CRUD, men som man kan bygga.
När man bygger något som ska användas som scaffolding ska man göra det så fristående från konfigurationen som möjligt, och fokusera på att ta med low-level functions. Om man tänker att man skulle kunna använda samma scaffolding igen om ett år eller flera så är det en bra utgångspunkt.

Fördel: man kan snabbt sätta igång med sitt projekt tack vare en fungerande boilerplate.

Nackdel: När man skapar det som ska scaffoldas gäller det att skala av, inte ta med för mycket och göra den oberoende av konfigurationen för att den ska kunna användas igen och igen.


### Hittade du motsvarighet till scaffolding i andra ramverk du tittade på?
I Laravel kan man använda scaffolding för javascript och css. I symfony kan man tex scaffolda fram ett basic crud som man sedan kan bygga vidare på.

### Hur kan man jobba med enhetstestning när man scaffoldat fram en CRUD likt Book, vill du utvecklar några tankar kring det?
Jag är lite osäker på vad frågan är här, men jag gissar att ni är ute efter om man kan bygga in enhetstester i själva scaffoldingen. Det är väl ofta svårt eftersom scaffoldigen ska vara ganska allmänt hållen och man inte är säker på hur den ska användas. Det finns exempel på enhetstester till htmlform som man kan använda som template för sina egna tester och använda med en egen mockad databas. Det är ju en lösning att presentera exempeltester.

### Vilken är din TIL för detta kmom?
Det kändes som ett ganska tydligt kursmoment med mycket instruktioer vilket var skönt så här på sluttampen. Mitt största aha-moment var när jag blev påmind om att alla namespaces måste finnas med i composer.json. Det förklarar en del konstiga fel jag har fått tidigare men som jag aldrig riktigt fattat vad de berott på. Jag vet att det troligen har nämnts tidigare men ibland måste saker upprepas för att det ska fastna. 
 
 

